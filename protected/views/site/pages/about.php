<ul class="nav nav-tabs">
	<li class="active"><a href="#" >
	<h2>O projekcie</h2></a>
	</li>
	<li></li>
</ul>

<p>
Projekt "Monitoring Radnych" prowadzony jest przez Stowarzyszenie Wzajemnej Pomocy Bona Fides. Jego celem jest ciągły monitoring radnych Rady Miasta Katowice oraz przedstawianie wyników ich pracy.</p>
<p>Bona Fides prowadzi stały monitoring radnych Rady Miasta Katowice od września 2009 r. Decyzja o jego podjęciu była wynikiem wielu docierających do stowarzyszenia sygnałów od mieszkańców miasta, według których część radnych, mimo zamieszczenia na stronach BIP urzędu miasta grafiku, rzadko pojawiała się na swoich dyżurach. Początkowo monitoring objął jedynie dyżury radnych, jednak w trakcie jego realizacji podjęto decyzję o jego poszerzeniu i ukazaniu pracy radnych w szerszym kontekście.</p>
<p>W ramach projektu stworzony został Indeks Aktywności Radnych, ukazujący obszary aktywności radnych takich jak: uczestnictwo w sesjach Rady Miasta, uczestnictwo w komisjach Rady Miasta, prowadzenie dyżurów z mieszkańcami, prowadzenie i aktualizowanie strony internetowej oraz odpowiadanie na e-maile.</p>
<p>W celu prezentacji prowadzonych przez Stowarzyszenie działań z zakresu monitoringu radnych powstała strona monitoringradnych.pl, na której na bieżąco można śledzić najważniejsze informacje dotyczące działalności Rady Miasta Katowice, podejmowanych decyzji i poszczególnych radnych.</p>